##  不说明好

问曰：“古德云：‘我感先师恩，乃感我先师不与我说明。’可见不说明好。”曰：“我常教汝等不要死人言句下，若依此一人所说，则自七祖至今，悟道者皆相传发明而来，都是错误，惟他不错？盖他本来要自家心悟，不肯向人口角边拾唾余。师家知其如此，遂教他去自悟，岂可以一人之行为，而教万人。后来野狐精本不能为人发明，遂因这说话，便杜口不言，教人自家参去，以为师家应当有如是作用，真可恨可笑。”


